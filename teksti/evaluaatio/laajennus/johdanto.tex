Esitettyä arkkitehtuuria on mahdollista laajentaa tulevaisuudessa, jolloin esimerkiksi keskitetty pääsynvalvonta tai kertakirjautuminen voidaan ottaa käyttöön Kapsin järjestelmissä. Keskitetyn pääsynvalvonnan tapauksessa Sikteeri ei enää pidä kirjaa yksittäisistä tunnuksista, joilla on pääsy järjestelmään, vaan pääsynvalvonta tehdään erillisessä palvelussa. Pääsynvalvonnan toteuttamista keskitettynä käsitellään ensimmäisessä aliluvussa.

Kertakirjautuminen tarkoittaa, että kun käyttäjä on tunnistautunut yhteen järjestelmän web-palveluun, voivat muut palvelut tunnistaa käyttäjän ilman uutta kirjautumista. Kertakirjautumisen toteutusta OAuthilla ja sen tuomista esimerkkiarkkitehtuuriin pohditaan jälkimmäisessä aliluvassa.