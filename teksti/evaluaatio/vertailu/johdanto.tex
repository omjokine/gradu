Esimerkkiarkkitehtuurin edut verrattuna nykyiseen toteutukseen voidaan jakaa kolmeen ryhmään. Ensinnäkin etuja voidaan tarkastella järjestelmän ylläpitäjän näkökulmasta. Toinen ryhmä on web-sovellusten kehittäjät, jotka Kapsin tapauksessa ovat järjestelmän ylläpitäjiä, mutta mahdollisesti tulevaisuudessa myös rivijäsenet tai kolmannet osapuolet voisivat tuottaa sovelluksia. Kolmas tarkasteltava ryhmä on palveluiden käyttäjät eli Kapsin jäsenet.