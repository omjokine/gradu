Esimerkkiarkkitehtuurin edut verrattuna nykyiseen toteutukseen voidaan jakaa kolmeen ryhmään. Ensinnäkin etuja voidaan tarkastella järjestelmän ylläpitäjän näkökulmasta. Toinen ryhmä on web-palveluiden kehittäjät, jotka Kapsin tapauksessa ovat yleensä järjestelmän ylläpitäjiä, mutta mahdollisesti tulevaisuudessa myös rivijäseniä tai kolmansia osapuolia. Kolmas tarkasteltava ryhmä on palveluita käyttävät henkilöt eli kaikki Kapsin jäsenet.