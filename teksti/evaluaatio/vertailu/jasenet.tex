Muutoksesta tulevat edut käyttäjälle ovat lähinnä epäsuoria. Esimerkiksi parantunut tietoturva heikentää riskiä käyttäjän tietojen vuotamisesta ulkopuoliselle taholle. Toisaalta uusien palveluiden tuottamisen mahdollistuessa jäsenetujen hyödyntäminen helpottuu, kun esimerkiksi sähköpostitunnuksia voi lisätä web-palvelun kautta.

Sikteerin käyttäjän näkökulmasta uuden järjestelmän toiminta ei poikkea merkittävästi vanhasta. Sikteerin tarjoaman kirjautumislomakkeen sijaan käyttäjä ohjataan tekemään tunnistautuminen ulkoiselle palvelimelle. Kuitenkin Sikteerissä ei käytetä enää erillistä salasanaa, vaan muutoksen jälkeen sama salasana on käytössä kaikkialla. Myös mahdollisiin tuleviin palveluihin ei tarvita erillistä salasanaa, vaan samalla salasanalla voi kirjautua kaikkiin Kapsin palveluihin.

Jos arkkitehtuuri laajennetaan mahdollistamaan kertakirjautuminen, myös käyttäjät hyötyvät entistä enemmän, koska jokaiseen järjestelmän palveluun ei tarvitse enää kirjautua erikseen. Tämä vaatii jonkun verran laajennuksia arkkitehtuuriin ja niitä käsitellään tarkemmin luvussa 6.3.