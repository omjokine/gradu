Sikteerin käyttäjän näkökulmasta uuden järjestelmän toiminta ei poikkea merkittävästi vanhasta. Sikteerin tarjoaman kirjautumislomakkeen sijaan käyttäjä ohjataan tekemään tunnistautuminen ulkoiselle palvelimelle. Merkittävin muutos käyttäjän kannalta on, että Sikteerissä ei ole erillistä salasanaa, vaan muutoksen jälkeen sama ''master''-salasana on käytössä kaikkialla.

Järjestelmän käyttäjän näkökulmasta uudistus ei tuo suoranaisia etuja, web-pal\-ve\-lui\-den peruskäytön pysyessä samana. Edut käyttäjän näkökulmasta ovat lähinnä epäsuoria. Esimerkiksi parantuneen tietoturvan johdosta mahdollisuus käyttäjän tietojen joutumisesta vääriin käsiin pienenee.

Jos arkkitehtuuri laajennetaan mahdollistamaan kertakirjautuminen, myös käyttäjät hyötyvät, koska jokaiseen järjestelmän palveluun ei tarvitse enää kirjautua erikseen. Arkkitehtuurin laajennettavuutta ja kertakirjautumista käsitellään luvussa 6.3.