Kapsin lisäksi arkkitehtuuria voidaan hyödyntää muissa samantyyppisissä järjestelmissä. Hyviä sovellutusympäristöjä ovat yritysten tai yhteisöjen web-sovellukset, joissa on käytössä omat käyttäjätunnukset. Esimerkkejä tällaisista ympäristöistä on Helsingin yliopiston tietojenkäsittelytieteen laitoksen tai yritysten intranet-ympä\-ris\-töt. Arkkitehtuurin soveltamista näissä ympäristöissä esitellään tämän luvun kahdessa ensimmäisessä alaluvussa.

Kolmannessa tilanteessa arkkitehtuuria voitaisiin soveltaa web-sovelluksiin ilman omaa käyttäjänhallintaa. Tällöin web-sovelluksen ylläpitäjä luopuu käyttäjien hallinnasta ja tunnistamisen edellytys on, että käyttäjällä on tunnus jossain kolmannen osapuolen palvelussa, esimerkiksi Facebookissa tai Googlessa. Tämän ratkaisun etuja ja haittoja käsitellään viimeisessä alaluvussa.