Keskitetyn tunnistautumisen tarkoituksena on tarjota palvelu, jota vasten käyttäjä voidaan tunnistaa erillisestä web-palvelusta ilman uuden identiteetin luontia. Tunnistautumispalvelun ja sitä käyttävien web-palveluiden välillä on luottamussuhde, jolloin web-palveluun ei tarvitse luoda omaa käyttäjille tunnistautumistietoja (käyttäjätunnus/salasana), vaan se voi luottaa tunnistautumispalvelun tunnistamiin käyttäjiin.

Tunnistautumispalvelulla parannetaan järjestelmien tietoturvaa ja tunnistautumisen luotettavuutta. Käyttäjät valitsevat vahvempia salasanoja palveluihin, jotka he kokeavat tärkeiksi, kuten sähköpostiin, verrattuna vähemmän tärkeisiin web-palveluihin \cite{password_habits}. Keskitetyssä palvelussa käyttäjän tunnistautumisen luotettavuutta voidaan parantaa esimerkiksi vaatimalla normaalia web-palvelua vahvempia salasanoja. Käyttäjien todennusta voidaan vahvistaa myös lisävarmistuksilla, kuten erilaisilla tunnuslukulistoilla tai puhelimen kautta tehtävällä todennuksella. Käyttäjä ei tarvitse organisaation jokaiseen järjestelmään eri tunnistautumistietoja, vaan yksi riittää koko organisaation laajuudessa.

Kääntöpuolena keskitetyssä ratkaisussa on käytetyn tunnuksen ja salasanan kalastelun käyminen houkuttelevaksi, koska sen avulla pääsee käyttäjän nimissä useaan palveluun tai jopa luomaan käyttäjän identiteetillä tunnuksia uusin palveluihin. Tästä syystä palveluun kohdistuu normaalia web-palvelua suuremmat odotukset tietoturvalle, joten käytettyjen teknologioiden täytyy olla luotettavia.

Keskitetyn ratkaisun myötä erillisten web-palveluiden ei tarvitse integroitua suoraan organisaation käyttäjähallintajärjestelmiin, vaan pelkästään tunnistautumispalvelulla on pääsy sinne. Pelko käyttäjiä koskevan datan joutumisesta vääriin käsiin vähenee, koska suoraa integraatiota ei tehdä yksittäisistä palveluista, vaan tunnistautumispalvelu toimii "palomuurina". Pahimmassa tilanteessa käyttäjädata, ja käyttäjiin liittyviä tunnistautumistieto käyttäjätunnuksineen ja salasanoineen, on kopioitu jokaiseen erilliseen web-palveluun ja palvelut eivät edes tunnistaudu käyttäjähallintajärjestelmiin. Tästä seuraa aiemmin mainittuja synkronointiongelmia esimerkiksi henkilön jättäessä organisaation.

Web-palvelun ulkopuolisen tunnistautumissivun toteuttamiseen on kehitetty useita tunnistautumisprotokollia, joilla tunnistautuminen voidaan tehdä turvalliseksi ja käyttäjälle helpoksi [TODO: lähde]. Tunnistautumisprotokollat ovat käytössä avoimen Internetin puolella, esimerkiksi Facebookilla ja Googlella on ollut merkittävä rooli näiden protokollien syntyhistoriassa [TODO: lähde]. Protokollia käsitellään tarkemmin seuraavassa luvussa.