Web-palveluihin tunnistautuminen tehdään sovelluksen väliohjelmakerroksessa (kuva \ref{dispatcher}). Tällöin varsinaisen sovelluslogiikan ei tarvitse tietää tunnistautumisen tekniikasta mitään, vaan sovellusohjelmalle välitetään vain kirjautuneen käyttäjän tiedot. Lähestymistapa mahdollistaa tunnistautumismekanismin vaihtamisen ilman muutosta sovellusohjelman logiikkaan. Väli- ja sovellusohjelmalla on tällöin sovittu rajapinta, jonka mukaan käyttäjän tiedot päätyvät sovellusohjelmalle.

Tunnistautumisen yhteydessä käyttäjä ohjataan sivulle, jossa olevaan lomakkeeseen hän syöttää käyttäjätunnuksen ja salasanan, joita verrataan järjestelmään tallennettuihin tietoihin. Sivuohjauksen yhteydessä web-palvelu lisää HTTP-pyynnön parametreihin tiedon siitä, minne käyttäjä ohjataan onnistuneen kirjautumisen jälkeen \cite{oauth2_0}. Kirjautumisen jälkeen web-palvelu saa käyttäjän perustiedot (esim id-numero ja nimi) ja käyttäjään liittyvän metadatan, jota käytetään hyväksi pääsynvalvonnassa.

Tunnus/salasana-parille on olemassa myös vaihtoehtoisia tunnistautumismenetelmiä. Tunnistautumismenetelmät voidaan jakaa kolmeen ryhmään \cite{nisti}. Tunnistautumiseen voidaan käyttää jotain käyttäjän tuntemaa asiaa, yleisesti salasanaa. Toinen vaihtoehto on käyttää jotain, mitä käyttäjä omistaa. Tällainen on esimerkiksi matkapuhelin, johon lähetettävää tunnuslukau käytetään tunnistautumisessa \cite{5336918}. Kolmas vaihtoehto on käyttää jotain käyttäjän fyysistä ominaisuutta, käytännössä biometristä dataa, kuten sormenjälkeä tai silmän iiristä, jotka ovat jokaisella ihmisellä yksilölliset. Näillä menetelmillä voidaan parantaa tunnistamisen luotettavuutta \cite{nisti}.

Tunnistautumispalveluun on määritelty web-palvelut, jotka käyttävät sitä tunnistamiseen. Tunnistautumispalvelu, nimensä mukaisesti, hoitaa pelkästään käyttäjän identiteetin varmistamisen, mutta sillä ei ole mitään tietoa yksittäisen web-palvelun toiminnasta. Esimerkiksi Facebook-tunnistautumista käyttävä valokuvien jakopalvelu ei suinkaan tallenna valokuvia Facebookiin, vaan omaan tietokantaansa \cite{web_resources}. Tällöin web-palvelussa täytyy olla käyttäjätietokanta, joka pitää sisällään käyttäjän id-numeron ulkopuolisessa tunnistautumispalvelussa ja käyttäjään liittyviä sisäisiä resursseja, kuten valokuvia. Kun uusi käyttäjä tunnistautuu hyväksytysti tunnistautumispalvelun kautta, lisätään sovelluksen käyttäjätietokantaan uusi rivi. Mitään tunnistautumisinformaatiota (tunnus/salasana) ei tallenneta tietokantaan, vaan jokaiselle käyttäjän tietokantariville lisätään id-numero tunnistautumispalvelussa.