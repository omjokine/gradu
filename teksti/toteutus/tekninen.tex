Tekninen toteutus jakautuu kahteen osaan, nykyiseen Sikteeriin sekä uuteen tunnistautumispalveluun. Tunnistautumispalvelua varten Sikteeristä irrotetaan LDAP-tunnistautumiseen liittyvät osat ja niistä tehdään oma palvelunsa, joka tarjoaa ainakin OAuth-rajapinnan. Sikteeriä taas muutetaan niin, että se käyttää tuota tunnistautumispalvelua rajapinnan kautta.

Seuraavassa aliluvussa käydään läpi Sikteerin nykyistä arkkitehtuuria ja siihen vaadittavia muutoksia, jotta sitä voidaan käyttää yhdessä ulkoisen tunnistautumispalvelun kanssa. Tämän jälkeen määritellään uuden tunnistautumispalvelun toiminta ja hahmotellaan sen arkkitehtuuria.