Pääsyvaltuutus (access token) on tunnistautumispalvelimelta saatava yksilöivä tunniste, jonka avulla suojatun resurssin omistaja voi pyytää käyttäjän tiedot tunnistautumispalvelulta. Pääsyvaltuutus on voimassa tietyn ajan, jonka jälkeen se täytyy uusia tunnistautumispalvelimella. Tutkielmassa toteutettavassa prototyypissä tunnistautumispalvelu sisältää myös käyttäjän hallinnan, mutta yleisessä tapauksessa pääsyvaltuutusta voidaan käyttää myös tunnistautumispalvelusta erillään olevien resurssien valtuuttamiseen.