Lähteet:
Enhancing Distributed Web Security Based on Kerberos Authentication Service
Secure Secret-Key Management of Kerberos Service

Kerberos-protokolla on alunperin MIT:ssa kehitetty tunnistautumisprotokolla, jonka nykyisin käytössä oleva versio 5 julkaistiin alunperin syyskuussa 1993 ja päivitettynä heinäkuussa 2005 [RFC4120]. Se on yleisesti käytössä erilaisissa UNIX-pohjaisissa käyttöjärjestelmissä ja myös Microsoft on käyttänyt sitä oletus-tunnistautumismekanismina Windows 2000:sta lähtien [RFC3244].

Protokollan osapuolia ovat käyttäjä, luotettava kolmas osapuoli ja palvelu, joka vaatii tunnistautumisen. Luotettava kolmas osapuoli on tyypillisesti avaintenjakopalvelin (KDC, Key Distribution Center), joka tunnistaa käyttäjän ja myöntää lipun tunnistautuneelle käyttäjälle. Myönnettyyn lippuun on merkattu palvelu, johon sitä voidaan käyttää ja aikaleima, jonka ajan se on voimassa. Käyttäjä antaa lipun tunnistautumista vaativalle palvelimelle, joka tarkistaa omalla avaimellaan käyttäjän tunnisteen ja aikaleiman, joiden perusteella se myöntää pääsyn palveluun.

Keskitetty tunnistautuminen hajautettuihin järjestelmiin voidaan toteuttaa Kerberos-protokollalla [Enhancing...]. Kerberos on luonteeltaan sopiva hajautettuihin järjestelmiin, koska avaintenjakopalvelin voi jakaa lippuja kaikkiin järjestelmiin, joiden kanssa se on vaihtanut salausavaimet. Tunnistautumispalvelin on tilaton, jolloin sen suorituskykyä voidaan parantaa tarvittaessa skaalaamalla, joten tunnistautumispalvelin voi palvella suurta määrää käyttäjiä [Enhancing...].

Tunnistautumisessa käytetyt yksityiset avaimet tallennetaan tietokantaan, jolloin on riskinä, että kolmas osapuoli saattaa päästä käsiksi näihin avaimiin ja pystyä allekirjoittamaan lippuja. Jakamalla salaiset avaimet osiin ja hajauttaa se avaintenjakopalvelimeen, tunnistautumista vaativalle palvelimelle ja näiden välillä käytetylle reitittimelle [Secure Secret-Key...], voidaan parantaa protokollan luotettavuutta. Tämä tekee siitä mahdollisen vaihtoehdon käytetyksi menetelmäksi keskitettyyn tunnistautumiseen hajautetuissa järjestelmistä.
