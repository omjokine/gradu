WWW:n, ja erityisesti sen edeltäjän Gopherin, sivustot olivat alkujaan lähinnä staattisia dokumentteja, jotka oli linkitetty toisiinsa. Dokumentit muodostivat erillisia arkistoja esimerkiksi tutkijoiden käyttöön. Ajan kuluessa tuli tarpeelliseksi tehdä sivustoja, jotka reagoivat käyttäjän syötteeseen ja toimivat dynaamisesti syötteen mukaan \cite{dynamic}.

Vuonna 1993 esitelty Common Gateway Interface (CGI) on standardi, jolla voidaan suorittaa ohjelmia web-sivujen kautta UNIX-ympäristössä \cite{rfc3875}. Tyypillisesti CGI:llä suoritettavat ohjelmat ovat itsenäisiä ja kirjoitettu jollain skriptikielellä, esimerkiksi Perlillä tai PHP:lla. Skripti saa parametrina käyttäjän lähettämät syötteet ja muodostaa sen perusteella käyttäjälle näkyvän HTML-sivun. Ajan kuluessa CGI-ohjelmat alkoivat kasvaa ja niiden arkkitehtuuri monimutkaistua, kun sovelluksissa käsiteltävät tietomäärät alkoivat vaatia tietokantoja.

CGI-ohjelmien kasvun lisäksi myös niiden suoritukseen vaadittava ajoympäristö alkoi kasvaa, mikä muodostaa ongelmia CGI:n käytölle. CGI käynnistää suoritettavan prosessin jokaisen sivupyynnön yhteydessä. Tämä voi olla hidasta, jos muistiin ladataan paljon dataa. Erilliset web-palvelimet, joiden sisällä ohjelmakoodi suoritetaan, korvasivat CGI-ohjelmat ajan kuluessa. Erityisesti Sunin 1990-luvulla kehittämä Java-kieli oli merkittävässä roolissa tässä kehityksessä \cite{uml}.

Javan web-käyttöön suunniteltu Enterprise Edition (J2EE) käyttää Serv\-let-tek\-niik\-kaa, joka laajentaa perinteisen web-palvelimen toimintaa mahdollistamalla Java-kielisten sovellusten suorittamisen palvelimen sisällä \cite{j2ee} . Kuvassa \ref{servlet} on kuvattu sivupyynnön kulkua Java Servlet -palvelimessa. Käyttäjän pyynnön saatuaan web-palvelin (esimerkiksi Apache Tomcat) ohjaa pyynnön Java Servlet -luokalle, joka käsiteltyään sen palauttaa vastauksen web-palvelimelle. Web-palvelin näyttää sivun käyttäjälle. Web-palvelin pitää siis Java-prosessia koko ajan käynnissä, ja ympäristöä ei tarvitse käynnistää jokaisen käyttäjän pyynnön yhteydessä uudestaan. Servlet-tekniikan avulla voidaan tehostaa web-palvelimen resurssien, kuten tietokantayhteyksien, jakamista useamman pyynnön kesken, tehdä sovellukseen transaktiomalleja, muuttaa käyttäjäohjelman tilaa ja hallita web-sovelluksia etäyhteyden kautta \cite{uml}.

Muilla web-ohjelmointikielillä on toteutettu omia, Javan Servlettiä muistuttavia, web-palvelimia. Esimerkiksi Ruby on Rails -web-ohjelmointikehys tarjoaa oletuksena Rubyyn sisäänrakennetun WEBrick-web-palvelimen, joka käynnistää ympäristön ja ohjaa pyynnöt oikeille Ruby on Rails -luokille \cite{ruby2011agile}.

\begin{figure}[ht]
\centering
\includegraphics[width=\textwidth]{web/servlet.eps}
\caption{Kontrollin kulku Java Servlet-palvelimessa \cite{j2ee}.}%
\label{servlet}
\end{figure}
\pagebreak
Servlettien jälkeen paljon suosiota on saanut CGI:stä kehittynyt FastCGI-protokolla, joka korjaa CGI:ssä havaittuja puutteita \cite{fastcgi}. FastCGI-palvelin ei käynnistä jokaista pyyntöä kohti uutta palvelinprosessia, vaan pyynnöt lähetetään ja vas\-taan\-o\-te\-taan pistokkeen (socket) avulla palvelimella pyöriville prosesseille, jotka voivat palvella montaa pyyntöä yhtä aikaa. FastCGI-ohjelmat voidaan toteuttaa myös hajautettuna eri palvelimille, jolloin pyyntöjen välitykseen käytetään TCP-yhteyttä. FastCGI:tä voidaan käyttää minkä tahansa ohjelmointikielen kanssa, joka tukee pistokkeiden käyttöä. Näin ollen se on varteenotettava tekniikka web-sovellusten toteuttamiseen, koska ohjelmointikieli ei ole rajattu vain Javaan, vaan käytössä on useiden muiden kielten kirjo (esimerkiksi PHP, Python ja Ruby) \cite{fastcgi}.

Tiivistetysti web-sovellusten historiasta voidaan sanoa, että yksittäisistä palvelinprosesseista on kehittynyt itsenäisiä ohjelmia, joita suoritetaan jatkuvasti palvelimella. Ohjelmat saavat kontrollin joko laajentamalla web-pal\-ve\-li\-men toimintaa (Servlet, WEBrick yms) tai pistokkeiden avulla (FastCGI). Web-so\-vel\-luk\-set tuottavat käyttäjän syötteen ja web-sovelluksen sen hetkisen tilan mukaan käyttäjälle dynaamisen HTML-muotoisen sivun. Web-sovellusten kehittyessä myös niiden arkkitehtuuri on muuttunut. Web-sovellusten arkkitehtuuria käsitellään seuraavassa alaluvussa.